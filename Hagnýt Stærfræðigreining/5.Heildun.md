Upplýsingar um [[diffrujöfnur]].

**[[Stofnfall]]**

Við höfum nú skoðað hvernig hægt er að finna [[afleiður]] ýmissa falla. En ef okkur er gefin %%%%afleiða, hvernig getum við vitað hvert upprunalega fallið var? Ef við vitum einungis afleiðu falls þá er talað um að finna [[stofnfall]].

---

**[[Óákveðið heildi]]**

Lítum nú á formlega rithátt stofnfalla og skoðum eiginleika þeirra. Þessir eiginleikar gera okkur kleift að finna stofnföll flóknari falla. Ef við höfum fall f þá má nota ritháttinn $f′(x)$ eða $\frac{df}{dx}$ til að tákna afleiðu fallsins. Ef $F$ er [[stofnfall]] $f$, þá getum við sagt að $F(x)+C$ sé algengasta leiðin til að tákna [[stofnfall]] $f$ og ritað

$$∫f(x)dx=F(x)+C$$

---

**[[summuvirki]] $\sum$**

Það getur verið óhentugt að skrifa út langar sumur, til þess að komast hjá því að skrifa út alla liðima í langri summu, sér í lagi þar sem allir liðirnir fylgja einhverri einhverri reglu (t.d. að allir liðirnir hækki um einn), getur verið heppilegt að grípa til summuvirkjans $Σ$. Stafurinn $Σ$ er grískur og kallast sigma. Þetta er nánar til tekið stóra sigma en litla sigma er $σ$. Summumerkinu fylgir oftast summuvísir sem tiltekur hversu oft þú vilt leggja saman, þ.e. hvað eru margir liðir í summunni þinni. Þá er t.a.m. summan $∑^{20}_{i=1}$ með 20 liðum en $∑^{30}_{i=21}$ með 10 liðum.

---

**Skipting**

[[Mengi]] punkta $P={x_0,x_1,…,x_n}$ þar sem $a<x_0<x_1<⋯<x_n=b$ sem skiptir bilinu [a,b] í hlutbil á forminu $[x_0,x_1]$,$[x_1,x_2]$,…,$[x_{n−1},x_n]$ kallast skipting bilsins $[a,b]$. Ef hlutbilin hafa öll sömu lengd, er myndar [[mengi]] punktanna reglulega skiptingu bilsins $[a,b]$
Reglulega skiptingu bils má svo nota sem grunninn að því að meta svæði undir ferli.


**Nálgun svæða**

Lítum á jákvætt fall $f(x)$ sem skilgreint er á lokaða bilinu $[a,b]$, við viljum nálga svæðið $A$ sem markast af x-ásnum, línunum $x=a$ og $x=b$ og ferli fallsins $f$.

Spunrningin er hvernig má nálga flatarmál svæðisins undir þessum ferli?

Við byrjum á því að skipta bilinu $[a,b]$ upp í $n$ hlutbil af jafnri lengd, $\frac{b−a}n$. Við gerum þetta með því að velja punkta með jöfnu bili $x,x_1,x_2,…,x_n$ þar sem $x_0=a$, $x_n=b$ og

$$x_i-x_{i-1}=\frac{b-a}n$$

þá má tákna lengd hvers undirbils með

$$\Delta x = \frac{b-a}n$$

**[[Nálgun með vinstri endapunlti]]**

Á sérhverju hlutbili $[x_{i−1},x_i]$ fyrir $i=1,2,…n$ búum við til rétthyrning með breiddina $Δx$ og hæðina $f(x_{i−1})$, þ.e. fallgildið í vinstri endapunkti hlutbilsins. Þá er flatarmál þessa rétthyrnings $f(x_{i−1})⋅Δx_i$. Ef við summum saman flatarmál allra þessara rétthyrninga fæst nálgunargildi á flatarmál svæðisins $A$. Við notum ritháttinn $L_n$ til að tákna að þetta sé nálgun með vinstri endapunkti ($L$ fyrir e. left) með $n$ hlutbilum. Formúlan er því

$$A≈L_n=∑_{i=1}^nf(x_{i−1})⋅Δx$$

**[[nálgun með hægri endapunkti]]**

Á sérhverju hlutbili $[x_{i−1},x_i]$ fyrir $i=1,2,…n$ búum við til rétthyrning með breiddina $Δx$ og hæðina $f(x_i)$, þ.e. fallgildið í hægri endapunkti hlutbilsins. Þá er flatarmál þessa rétthyrnings $f(x_i)⋅Δx_i$. Ef við summum saman flatarmál allra þessara rétthyrninga fæst nálgunargildi á flatarmál svæðisins $A$. Við notum ritháttinn $R_n$ til að tákna að þetta sé [[nálgun með hægri endapunkti]] ($R$ fyrir e. right) með $n$ hlutbilum. Formúlan er því

$$A≈R_n=∑_{i=1}^nf(x_i)⋅Δx$$

Því fleirri rétthirningar sem eru notaðir eru til þess að nálga flatarmál svæðis, þeim mun nákvæmnari verður nálgunin.

----

**[[Riemann summa]]**

Látum f(x) vera skilgreint á lokaða bilinu $[a,b]$ og P vera reglulega skiptingu á bilinu. Látum $Δx$ vera lengd sérhvers hlutbils $[x_{i−1},x_i]$ og fyrir hvert i látum við $x^∗_i$ vera hvaða tölu sem er á bilinu $[x_{i−1},x_i]$. Þá er [[Riemann summa]] skilgriend sem

$∑_{i=1}^nf(x^∗_i)Δx$