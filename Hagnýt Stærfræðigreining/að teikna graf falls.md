Þegar teikna á graf fallsins f er gagnlegt að fara í gegnum atriðin á eftirfarandi lista:

1.  Ákvarðið $f′$ og $f′′$ og þáttið útkomurnar ef hægt er.
    
2.   Kannið $f$ til að ákvarða [[skilgreiningarmengi]] þess auk eftirfarandi eiginleika:

-  Lóðréttar aðfellur. (Leitið að rótum nefnara)
    
-  Láréttar aðfellur og [[skáfellur]]. (Finnið $lim_{x→±∞}f(x)$.)
    
-   Samhverfa (er f [[jafnstætt]] eða [[oddstætt]]?)
    
-   Skurðpunktar við ása (punktar með hnit $(x,0)$ eða $(0,y)$), endapunktar skilgreiningamengisins eða aðrir punktar á grafinu þar sem einfalt er að reikna út bæði hnitin.
        
    
3.   Kannið $f′$ til að ákvarða eftirfarandi:

-  Útgildispunkta.
    
-  Punktar þar sem $f′$ er ekki skilgreint (sérstöðupunktar, endapunktar skilgreiningarmengis f og lóðréttar aðfellur)
    
- Bilin þar sem $f′$ er jákvætt og neikvætt. Það er góð hugmynd að setja þessar upplýsingar fram í töflu. Á töfluna má svo líka merkja inn niðurstöður um hvar f er [[vaxandi]] og [[minnkandi]] og hvort útgildispunktar séu staðbundin hágildi eða lággildi.
        
4.   Kannið $f′′$ til að ákvarða eftirfarandi:

-  Punktar þar sem $f′′(x)=0$
    
-   Punktar þar sem $f′′$ er ekki skilgreint (sérstöðupunktar, endapunktar skilgreiningarmengis f og lóðréttar aðfellur, e.t.v. auk fleiri punkta þar sem $f′$ er skilgreint en ekki $f′′$)
    
-   Bilin þar sem $f′′$ er jákvætt og neikvætt og f þar af leiðandi kúpt og hvelft. Hér er gagnlegt að útbúa töflu.
    
-   Beygjuskilapunktar.

