Látum $a$ vera innri punkt [[skilgreiningarmengi]]s falls $f$. Afleiða falls $f$ í punkti $a$ er skilgreind sem

$f$′$(a)=lim_{h\to 0}\frac{f(a+h)−f(a)}{h}$.

Ef [[markgildi]]ð er til þá er sagt að fallið $f$ sé diffranlegt í punktinum $a$, en annars er sagt að fallið sé ekki diffranlegt í punktinum $a$.

Ef fall $f$ er diffranlegt í punkti $c$ þá er $f$ [[samfellt]] í punktinum $c$.
en fall getur verið [[samfellt]] í punkti $c$ án þess að það sé diffranlegt í $c$

**Dæmi:**
Fallið $f(x)=|x|$ er [[samfellt]]. En það er ekki diffranlegt í punktinum $x=0$. 
Það sést af því að

$lim_{h\to 0^+}\frac {f(0+h)−f(0)}{h}=lim_{h\to 0^+}\frac{|h|}{h}=1$

en

$lim_{h\to 0^−}\frac{f(0+h)−f(0)}{h}=lim_{h\to 0^−}\frac{|h|}{h}=−1$

Þannig að [[markgildi]]ð $lim_{h\to 0}\frac{f(0+h)−f(0)}{h}$ er ekki til og því er fallið ekki diffranlegt í $x=0$

****
Afleiðu falls $f$ í punktinum $a$ fæst með því að taka [[sniðil]] (e. secant) í gegnum punktana $(a,f(a))$ og $(a+h,f(a+h))$, og láta svo $h$ stefna á $0$.

Þetta gefur [[hallatala]] snertilsins við graf fallsins í punktinum $(a,f(a))$
Jafna snertils við graf fallsins í punktingum $a$ er línan

$y=f$′$(a)(x−a)+f(a)$

Ef fallið $f$ er skilgreint á lokuðu bili þá getum við skilgreint afleiðuna í endapunktunum með því að taka [[markgildi]] frá hægri/vinstri eftir því sem við á.

**Skilgreining á hægri/vinstri afleiðu**

- Hægri afleiða falls $f$ í punkti $x$ er skilgreind sem

$f$′$_+(x)=lim_{h\to 0^+}\frac{f(x+h)−f(x)}{h}$.

 - Vinstri afleiða falls $f$ í punkti $x$ er skilgreind sem

$f$′$_−(x)=lim_{h\to 0^−}\frac{f(x+h)−f(x)}{h}$

****

Ef $x$ er innri punktur í [[skilgreiningarmengi]] fallsins $f$ þá er $f$ diffranlegt í $x$ þá og því aðeins að

$f$′$_+(x)=lim_{h\to 0^+}\frac{f(x+h)−f(x)}{h}=f$′$_−(x)=lim_{h\to 0^−}\frac{f(x+h)−f(x)}{h}$,

og þá er $f$′$(x)$ jafnt og [[markgildi]]n hér fyrir ofan.

Hægt er að túlka afleiðu falls sem fall í sínum eigin rétti. Lauslega er þá talað um að fallið $f(x)$ sé diffranlegt ef til er fall $f$′$(x)$ þar sem það að skipta út breytunni $x$ fyrir einhvern innripunkt $a$ í [[skilgreiningarmengi]] $f$ gefur afleiðuna í punktinu $a$. Til þess að skilgreiningin haldi vatni endanlega þarf svo að leyfa hægri/vinstri [[afleiður]] í jaðarpunktum skilgreiningarmengisins.
****

**Skilgreining á diffranlegu falli**

Látum $f$ vera fall með [[skilgreiningarmengi]] $A$. Gerum ráð fyrir að $A$ sé [[sammengi]] endanlega margra bila. Við segjum að fallið $f$ sé diffranlegt ef það er diffranlegt í öllum innri punktum $A$ og diffranlegt frá vinstri/hægri í jaðarpunktum $A$ eftir því sem við á

**Ritháttur afleiða**

Afleiða falls $f$ er ýmist táknað með:

$f'$, $\frac{df}{dx}$, $D_xf$ eða $Df$

Ef við skrifum $y=f(x)$ þá má einnig tákna hana með

$y'$, $\frac{dy}{dx}$, $D_xy$ eða $Dy$

[[dæmi um afleiðu]]
****

**Skilgreining á hærri afleiðu**

Látum $f$ vera fall. Afleiðan $f′$ er fall sem skilgreint er í öllum punktum þar sem $f$ er diffranlegt.
Ef fallið $f′$ er diffranlegt í punkti $x$ þá er afleiða $f′$ í punktinum $x$ táknuð með $f′′(x)$ og kölluð önnur afleiða (e. second derivative) $f$ í punktinum $x$. Líta má á aðra afleiðu $f$ sem fall $f′′$ sem er skilgreint í öllum punktum þar sem $f′$ er diffranlegt.
Almennt má skilgreina $n$-tu afleiðu $f$, táknaða með $f^{(n)}$, þannig að í þeim punktum $x$ þar sem fallið $f^{(n−1)}$ er diffranlegt þá er $f^{(n)}(x)=\frac{d}{dx}f^{(n−1)}(x)$

[[dæmi um hærri afleiðu]]

Venja er að rita $f′′′$ til að tákna þriðju afleiðu $f$ en afar sjaldgæft að $f′′′′$ sé notað til að tákna fjórðu afleiðu $f$ og mun algengara að nota $f^{(4)}$
****

**Reiknireglur afleiða**

Látum $f$ og $g$ vera föll sem eru diffranleg í punkti $x$. Þá eru föllin $f+g$, $f−g$,$kf$ (þar sem k er fasti) og $fg$ diffranleg í punktinum $x$, og ef $g(x)\neq 0$ þá eru föllin $1/g$ og $f/g$ líka diffranleg í $x$.

Eftirfarandi formúlur gilda um [[afleiður]] fallanna sem talin eru upp hér að framan:

-   $\frac{d}{dx}c=0,c\in \mathbb{R}$
-   $\frac{d}{dx}x^n=nx^{n−1},n\in \mathbb{Z}$
-   $(f+g)′(x)=f′(x)+g′(x)$
-   $(f−g)′(x)=f′(x)−g′(x)$
-   $(kf)′(x)=kf′(x)$, þar sem k- er fasti
-   $(fg)′(x)=f′(x)g(x)+f(x)g′(x)$
-   $(\frac{1}{g})′(x)=\frac{−g′(x)}{g(x)^2}$ , ef $g(x)≠0$
-   $(\frac fg)′(x)=\frac{f′(x)g(x)−f(x)g′(x)}{g(x)^2}$ , ef $g(x)\neq 0$
***

**Dæmi um [[afleiður]]**

- $\frac{d}{dx}1=lim_{h\to 0}\frac{1−1}{h}=0$
- $\frac{d}{dx}x=lim_{h\to 0}\frac{x+h−x}{h}=1$
- $\frac{d}{dx}x^2=lim_{h\to 0}\frac{x^2+2xh+h^2−x^2}{h}=lim_{h\to 0}\frac{2xh+h^2}{h}=lim_{h\to 0}2x+h=2x$

Einnig er hægt að finna [[afleiður]]

- [[margliður]]
- [[hornaföll]]

Einnig er hægt að nota aðferðir eins og [[keðjuregla]] til þess að komast að niðurstöðum afleiða.

***

Fall sem er strangt [[vaxandi]] eða strangt [[minnkandi]] er [[eintækt]] og á sér því [[andhverf föll]].

[[fólgin diffrun]]
[[andhverfusetning]]

[[Vinnulag diffrunar]]

***

**[[Afleiður]] [[lograr]] og [[vísiföll]]**

Eftirfarandi gildir um [[afleiður]] logra og vísisfalla:

  1. $\frac{d}{dx}e^x=e^x$

  2. $\frac{d}{dx}e^{g(x)}=g′(x)e^x$
    
  3. $\frac{d}{dx}ln(x)=\frac1x$
    
  4. $\frac{d}{dx}ln(g(x))=\frac 1xg′(x)$
    
  5.   $\frac{d}{dx}b^x=b^xln(b)$
    
  6.   $\frac{d}{dx}b^{g(x)}=b^{g(x)}g′(x)ln(b)$
    
  7.   $\frac{d}{dx}log_b(x)=\frac{1}{xln(b)}$
    
  8.   $\frac{d}{dx}log_b(g(x))=\frac {g′(x)}{g(x)ln(b)}$

***

**Dæmi um [[afleiður]] [[vísiföll]]**

Finnum fleiðu fallsins $f(x)=3^x$

Samkvæmt reglu 5 hér að ofan fæst

$f'(x)=\frac{d}{dx}3^x=3^xln(3)$
***

**Dæmi um [[afleiður]] [[lograr]]**

Finnum afleiðu fallsins $g(x)=log_2(x^3)$

Samkvæmt reglu 8 hér að ofan fæst

$g'(x)=\frac{d}{dx}log_2(x^3)=\frac{3x^2}{x^3ln(2)}$

---

**[[Afleiður]] fastafalla**

Við vitum að ef f er fastafall, það er $f(x)=c$, þá er $f′(x)=0$ fyrir öll x
skv. einföldum afleiðureglum.
Ef f er diffranlegt fall á bili I sem er þannig að $f′(x)=0$ á I, þá er f fastafall, þ.e. $f(x)=c$ fyrir öll $x∈I$

**[[Hjálparsetning]]:**

Ef f og g eru diffranleg á bilinu I og $f′(x)=g′(x)$ fyrir öll $x∈I$, þá er $f(x)=g(x)+C$ fyrir einhvern fasta C.

---

**[[Afleiður]] og lögun grafs**

[[Annarar afleiðu prófið]]

[[Afleiður]] geta sagt okkur til um lögun grafs falla, t.a.m. hvort fallið sé [[vaxandi]] eða [[minnkandi]].

$$Aðvörun$$

Diffranlegt fall getur verið stranglega [[vaxandi]]/[[minnkandi]] án þess að afleiðan sé alls staðar stærri/minni en $0$. Til dæmis er afleiða $f(x)=x^3$ jöfn $0$ í $x=0$ en fallið er stranglega [[vaxandi]] á öllum rauntalnaásnum.

---

**fyrstu afleiðu próf**

Gerum ráð fyrir að f(x) sé samfellt fall á bilinu I með stöðupunkt í c. Ef f er diffranlegt á I, nema kannski í punktinum c, þá er uppfyllir f(c)

eitt af eftirfarandi skilyrðum:

 1. Ef formerki $f′$ breytist frá því að vera jákvætt þegar $x<c$ yfir í að vera neikvætt þegar $x>c$, þá er $f(c)$ staðbundið hágildi f.
    
2. Ef formerki $f′$ breytist frá því að vera neikvætt þegar $x<c$ yfir í að vera jákvætt þegar $x>c$, þá er $f(c)$ staðbundið lággildi f.
    
3. Ef $f′$ hefur sama formerki fyrir $x<c$ og $x>c$, þá er $f(c)$ hvorki hágildi né lággildi f.

