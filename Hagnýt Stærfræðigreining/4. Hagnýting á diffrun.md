[[að teikna graf falls]]

**Staðbundin nálgun**

Skoðum diffranlegt fall $f$ í grennd um fastan punkt $a$. Látum $x$ vera punkt í grennd um $a$. Ef graf fallsins er ekki „mjög sveigt“ þá er snertillinn við $(a,f(a))$ næstum samsíða [[sniðil]] gegnum $(a,f(a))$ og $(x,f(x))$. Það þýðir að

$\frac{f(x)-f(a)}{x-a} \approx f'(a)$

$f(x)-f(a)\approx f'(a)(x-a)$,

$f(x)\approx f(a)+f'(a)(x-a)$

Athugið að hér er $a$ fasti en $x$ breytist.

Einnig er hægt að skrifa þetta á eftirfarandi hátt. Setjum $\Delta x=x−a$ og $Δy=f(x)−f(a)$ þá þýðir þetta að $Δy≈Δxf′(a)$.

Það er, breytingin á fallgildinum er um það bil breytingin í breytunni margfaldað við afleiðuna í punktinum.
***

**Línuleg nálgun**

Línuleg nálgun á falli $f$ nálægt $a$, eða 1. stigs [[Taylor-margliða]] $f$ í $a$, er gefin með $y=f(a)+f′(a)(x−a)$

**Dæmi um línulega nálgun**

Finnum línulega nálgun fyrir fallið $f(x)=\frac 1x$ í punktinum $a=2$.

Athugum að $f′(x)=−\frac{1}{x^2}$ svo $f′(2)=−\frac{1}{4}$ og að $f(a)=\frac{1}{2}$. Því fæst skv. skilgreiningu að línuleg nálgun fallsins í punktinum $a=2$ sé

$y=\frac12−14(x−2)$
***

**[[diffur]]**

Línulegar nálganir geta einnig verið notaðar til að ákvarða [[diffur]], sem getur hjálpað okkur að meta hve mikið fallgildið breytist við smáa breytingu á inntaki fallsins. Þetta má gera með því að líta á [[Leibniz ritháttinn]] dy/dx þannig að dy og dx séu sjálfstæðar breytur (ekki bara táknræn fyrir afleiðuna). Þá gildir fyrir fallið $y=f(x)$ að hægt er að taka afleiðuna hvoru megin og fæst þá 

$\frac{dy}{dx}=f′(x)$

Þar sem við lítum á dy og dx sem breytur þá getum við margfaldað í gegnum jöfnuna með dx og fáum

$dy=f′(x)dx$

Mikilvægt er að athuga að hér er dy
fall af bæði x og dx. Stæðurnar dy og dx eru kallaðar [[diffur]] eða deildi

---
[[Skekkjumat]]

Gerum ráð fyrir að fallið $y=L(x)$ sé línulegt nálgunarfall fyrir fallið $f(x)$ (diffranlegt í a) í punktinum a. Ef x breytist örlítið frá a yfir í $a+h$, táknum þessa breytingu með $Δx$, þá má meta breytinguna í y, táknað $Δy$, með

$$Δy=f′(a)Δx$$

---
[[útgildi]]

við segjum að fall $f$ hafi [[staðbundið hágildi]] í punktinum $x_0$ ef til er bil $(a,b)$ umhverfis $x_0$, sem er þannig að 

$$f(x)≤f(x0),$$ fyrir öll $$x∈]a,b[$$

við segjum að fall $f$ hafi [[staðbundið lággildi]] í punktinum $x_0$ ef til er bil $(a,b)$ umhverfis $x_0$, sem er þannig að 

$$f(x) \geq f(x_0)$$ fyrir öll $$x\in |a,b|$$

**[[Setning]] Fermats**

ef fallið $f$ hefur staðbundið [[útgildi]] í punktinum $x_0$ og er diffranlegt þá er $f'(x_0)=0$

$$Aðvörun$$
Þó að $f'(a)=0$ þá er ekki víst að $a$ sé staðbundið [[útgildi]]. 

Til dæmis þá hefur fallið $f(x)=x^3$ ekkert staðbundið [[útgildi]] þrátt fyrir að $f'(0)=0$
$f'(x)=3x^2$

---
**Skilgreining: [[Stöðupunktur]]**

Allir punktar $c$ sem uppfylla að $f'(c)=0$ eða $f'(c)$ er ekki skilgreint kallast [[Stöðupunktur]] (e. critical points) fallsins.

---

**Skilgreining: Beygjuskil og beygjuskilapunktur**

Beygjuskil eru þar sem sveigja falls breytist. Ef $x_0$ uppfyllir að beygjuskil fallsins $f(x)$ séu í $f(x_0)$, þá nefnist $(x_0,f(x_0))$ beygjuskkilapunktur.

Tvídiffrankegt fall uppfyllir að beygjuskil eru þar sem $f''(x_0)=0$. Þrjár gerðir af beygjuskilum eru til.
Þær eru
 1. Beygjuskil þar sem er [[staðbundið hágildi]]
 2.  Beyjuskil þar sem er [[staðbundið lággildi]]
 3.   beygjuskil þar sem er [[Stöðupunktur]]

**[[Annarar afleiðu prófið]]**

1. Ef $f'(x_0) = 0$ og $f''(x_0 < 0)$ þá er $x_0$ [[staðbundið hágildi]]
2. Ef $f'(x_0) = 0$ og $f''(x_0 > 0)$ þá er $x_0$ [[staðbundið lággildi]]

$$Athugið$$
Ef $f''(x_0) = 0$ þá getur $x_0$ verið hvort sem er [[staðbundið hágildi]], [[staðbundið lággildi]] eða [[Stöðupunktur]]

---

**[[Meðalgildissetningin]]**

[[setning Rolle]]

Látum $f:[a,b]→ \mathbb{R}$ vera [[samfellt]] fall. Gerum ráð fyrir að f sé diffranlegt í öllum punktum bilsins $]a,b[$.. Þá er til punktur c á bilinu $]a,b[$ þannig að
$$\frac{f(b)-f(a)}{b-a}=f'(c)$$


**[[afleiður]] Fastafalla**

Við vitum að ef f er fastafall, það er $f(x)=c$, þá er $f′(x)=0$ fyrir öll x
skv. einföldum afleiðureglum.
Ef f er diffranlegt fall á bili I sem er þannig að $f′(x)=0$ á I, þá er f fastafall, þ.e. $f(x)=c$ fyrir öll $x∈I$

---


**[[Kúpni]]**

Látum f vera diffranlegt fall á opnu bili I. Ef $f′$ er [[vaxandi]] á I þá segjum við að fallið sé kúpt. ef $f′$ er [[minnkandi]] á I segjum við að fallið sé hvelft. Talað er um að ákvarða [[Kúpni]] falls þegar ákvarðað er á hvaða bilum það er kúpt og á hvaða bilum það er hvelft.

Fyrir tvídiffranlegt fall f þá er eftirfarandi jafngilt:

1.  $f$ er kúpt
    
2.  $f′$ er [[vaxandi]]
    
3.  $f′′≥0$
    

Og fyrir tvídiffranlegt fall g þá er eftirfarandi jafngilt:

1.  $g$ er hvelft
    
2.  $g′$ er [[minnkandi]]
    
3.  $g′′≤0$

---

**Aðfellur**

[[Afleiður]] eru nánast nauðsynlegt tól þegar kemur að því að teikna gröf falla. Þær hjálpa okkur að vita hvenær fallið er [[vaxandi]] og [[minnkandi]] og hvernig [[Kúpni]] þess er. Annað tæki sem getur reynst mjög hjálplegt þegar graf falls er teiknað eru aðfellur.

Aðfella fyrir fall er lína sem fallið leggst upp að og nálgast óendanlega mikið. Til eru þrjár gerðir af aðfellum, þær eru [[lóðfellur]], [[láfellur]] og [[skáfellur]].

**Dæmi um [[lóðfellur]] og [[láfellur]]**

Finnum aðfellur fallsins $f(x)=\frac{1}{x−2}−4$

Fallið $f(x)=\frac{1}{x−2}−4$ hefur láfellu í $y=−4$ og lóðfellu í $x=2$ þar sem að $x=2$ er núllstöð í nefnara og

$$lim_{x→−∞}f(x)=lim_{x→∞}f(x)=−4$$

**Dæmi um [[lóðfellur]] og [[skáfellur]]**

Finnum aðfellur fallsins $f(x)=\frac{x}{2x−2}$

Fallið $f(x)=\frac{x}{2x−2}$ hefur lóðfellu í $x=2$ og skáfellu í $y=x+2$ þar sem að $x=2$ er núllstöð í nefnara auk þess sem að fallið hefur teljara af einu hærra stigi en nefnarinn og

$$lim_{x→−∞}f(x)=lim_{x→∞}f(x)=x+2$$

---

**Föll sem sveiflast og föll sem nálgast stöðugt**

Í sumum tilfellum snerta föll [[láfellur]] sínar aldrei á meðan önnur sveiflast fram og til baka um láfelluna en sveiflan verður sífellt minni og minni. Sem dæmi um þetta má líta á föllin $f(x)=\frac{cos(x)}{x}+1$ og $g(x)=\frac{1}{x}+1$ þar sem fallið f sveiflast fram og til baka um láfelluna $y=1$ á meðan fallið g nálgast láfelluna $y=1$ stöðugt en án þess þó nokkru sinni að snerta hana.

---

**Hagnýt [[bestun]]**

[[Afleiður]] má nota í [[bestun]], þ.e. sú fræði sem snýr að því að hámarka eða lágmarka einhverja útkomu.

**Dæmi**

Pappakassi er brotinn saman úr flatri einingu sem má lýsa þannig að hún sé rétthyrningur, þar sem búið er að taka ferningingslaga sneiðar úr hornunum hans, með hliðarlengdirnar x. Rétthyrningurinn er með breiddina 24 einingar en lengdina 36 einingar.

Finnum hvað stærsta mögulega rúmmál kassans

Látum V standa fyrir rúmmál kassans. Skv. formúlu fyrir rúmmál ferstrendings fæst að V má lýsa með jöfnunni

$$V(x)=L⋅B⋅D=(36−2x)⋅(24−2x)⋅x=4x^3−120x^2+864x$$

Ljóst er að lengd $(L)$, breidd $(B)$ og dýpt $(D)$ þurfa vera jákvæðar stærðir svo við sjáum það strax að $x∈[0,12]$. Athugum nú að núllstöð fyrstu afleiðu segir okkur til um hvenær fall vex og hvenær það minnkar. Með því að finna hágildi fallsins V, þ.e. það gildi fyrir x þar sem rúmmálið hættir að vaxa og byrjar að minnka, getum við funndið út hvert stærsta mögulega rúmmál hans er. Við skulum því finna afleiðu V.

$$V′(x)=12x^2−240x+864$$

Við getum notað lausnarformúlu annars stigs margliða til að leysa jöfnuna $V′(x)=0$ og fengið að

$$x=10±2\sqrt7$$

Önnur afleiða fallsins er

$$V′′(x)=24x−240$$

Þar sem $V′′(10+2\sqrt7)≈127>0$ en $V′′(10−2\sqrt7)≈−127<0$ fæst samkvæmt annarrar afleiðu prófinu að $10+2\sqrt7$ er lággildi (þar sem fallið er kúpt) en $10−2\sqrt7$ hágildi V (þar sem fallið er hvelft). Því er $x=10−2\sqrt7$ það gildi á x sem hámarkar rúmmál kassans.

Við hefðum einnig getað útilokað $10+2\sqrt7$ sem lausn þar sem $10+2\sqrt7≈15,3$ en hér að ofan komumst við að því að $x∈[0,12]$ og $10+2\sqrt7$ liggur ekki á því bili.

Af þessu fæst að hámarksrúmmál kassans er

$$V(10−2\sqrt7)≈1825.3$$
rúmeiningar

---

**[[l'hopital]]**

Gerum ráð fyrir að föllin f og g séu diffranleg á opnu bilum $]x1,a[$ og $]a,x2[$ og að $g′(x)≠0$ fyrir öll $x∈]a,b[$. Gerum enn fremur ráð fyrir að 

$$lim_{x→a}f(x)=0$$
$$lim_{x→a}g(x)=0$$
$$lim_{x→a}\frac{f′(x)}{g′(x)}=L$$+

(Hér má L vera rauntala, ∞ eða −∞.)
Þá er

$$lim_{x→a}\frac{f(x)}{g(x)}=L$$

---

**[[aðferð newtons]]**

Byrjað er á því að velja eina tölu $x_0$ sem fyrsta nálgunargildið. Næsta nálgunargildi á eftir er svo reiknað með því að nota

$$x_1=x_0-\frac{f(x_0)}{f'(x_0)}$$

Almennt gildir fyrir allar [[náttúrulegar tölur]] $n\in \mathbb{N}$ að nálgunargildi númer $n$ þ.e. $x_n$ fæst með formúlunni 

$$x_n=x_{n-1}-\frac{f(x_{n-1})}{f'(x_{n-1})}$$

Aðferð Newton er ekki takmörkuð við það að nálga [[núllstöðvar]] margliða. Aðferðina má nota til að nálga núllstöð nokkurn veginn hvaða falls sem er, þó svo að í sumum tilfellum virki hún betur en í öðrum. Það er þó nauðsynlegt að fallið sé að minnsta kosti einu sinni diffranlegt.